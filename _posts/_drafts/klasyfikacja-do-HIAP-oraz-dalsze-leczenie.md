Wydawać by się mogło, że umieszczanie zanonimizowanej historii leczenia jest ujawnieniem pewnej intymnej sfery życia. Transparentność taka niekoniecznie jest korzystna w budowaniu własnej marki osobistej. Zamiast pokazywać mocne strony, ukazuje trudną historię. Dla niektórych może to być ukazanie słabości, jednak jest to pokazanie siły w walce o siebie. Ten wpis ma również charakter aktywistyczny. Pokazuje, że tranzycja jest lekiem, a nie jakąś fanaberią, w dyskursie medycznym i psychologicznym.

Motywacją do opublikowania tego artykułu było opublikowanie coming-outu **Łukasza Sakowskiego** jako osoba detrans, oraz atakujących komentarzy i szerzeniu dezinformacji pod postem PTS - [OŚWIADCZENIE ZARZĄDU GŁÓWNEGO POLSKIEGO TOWARZYSTWA SEKSUOLOGICZNEGO (ZG PTS) W SPRAWIE PLANOWANYCH ZMIAN PRAWNYCH DOTYCZĄCYCH OPIEKI ZDROWOTNEJ NAD OSOBAMI TRANSPŁCIOWYMI DOŚWIADCZAJĄCYMI NIEZGODNOŚCI PŁCIOWEJ W WIEKU ROZWOJOWYM](https://www.facebook.com/permalink.php?story_fbid=pfbid0ffMnk4PCX8YYGgE9YyeQvb6HEbaWteAdfUoWWTnepn8GLJy1XLvBi6DaScDNvP41l&id=100089788577019). Debunk odnoście comming-outu ŁS znajduje się [tutaj](https://magazynkontakt.pl/to-tylko-teoria-spiskowa/). Mając za sobą niezbędne formalności przejdę do właściwej treści artykułu. 

## Kwalifikacja do HIAP

Kwalifikacja do HIAP odbyła się na podstawie zaleceń WPATH soc 7. Obecnie aktualną wersją jest WPATH soc 8.

###  Wizyta pierwsza - 7 kwietnia 2022 r.

Pierwsza wizyta odbyła się jeszcze przed tranzycją społeczną. Dwa tygodnie wcześniej próbowałam dokonać coming-outu dyrygentce w orkiestrze. Nie zdążyłam nic powiedzieć. Komentarz doprowadził do ostrej reakcja na stres.

Cała medyczna historia rozpoczyna się 7 kwietnia 2022 r. Tego dnia zgłosiłam się po pomoc. Dysforia płciowa doskwierała mi przez wiele lat, ale była wypierana. Jestem osobą lękliwą. Tranzycja była moją ostatnią deską ratunku. Bałam się całego procesu, odbioru społecznego oraz czy zaakceptuje zmiany na HRT. Łatwiejsze do zaakceptowania była niebinarna tożsamość płciowa, niż przyznanie się sama przed sobą, że jestem trans. Dlatego podczas wizyty wspomniałam, że na 90% jestem kobietą.

> Zgłasza się w związku z dysforią płciową. Pojawienie się i nasilenie dysforii płciowej z początkiem i w okresie dojrzewania płciowego. Identyfikacja niebinarna, bliżej bieguna kobiecego (lęk przed tranzycją). W tej kwestii jasność od około 2 lat.
>
> Prosi o komunikację na TY, zmienne formy kobiece/męskie, ale nie na “Pan”.
>
> Studiował/a archiwistykę, ale na razie nie obronił/a pracy licencjackiej (zły stan psychiczny). Podaje problem objawów lękowych.
>
> Pragnie przede wszystkim redukcji zarostu, zmniejszenia/eliminacji erekcji i lekkiej feminizacji (delikatny wzrost piersi). Omówiono wstępnie ryzyko związane ze stosowaniem leków antyandrogennych (z i bez stosowania estradiolu). Dysforia uporczywa, dotyczy także nn. płciowych, jednak nie planuje operacji SRS/GRS (lęk).
>
> Oprócz skłonności do lęku wolno płynącego, nastrój z niewielką tendencją do obniżenia, bez myśli samobójczych i tendencji samobójczych, bez objawów psychozy. Nie ma poczucia, że potrzebuje leków, radzi sobie.
>
> Jest ofiarą przemocy fizycznej i psychicznej w szkole.

Na kolejną wizytę zostałam poproszona o biblioedukację:

-   _VII rozdział WPATH soc. 7_
-   _Zdrowie osób transpłciowych i niebinarnych — podręcznik psychoedukacyjny dla osób i pacjentów oraz ich bliskich pod redakcją Bartosza Grabskiego —_ uproszczona pozycja _Dysforia i niezgodność płciowa. Kompendium dla praktyków._

Ponadto zostałam poproszona o napisanie biografii psychoseksualnej, wypełnienie skali HBDS oraz wykonanie badań laboratoryjnych:

-   Morfologia, AST, ALT, GGTP, Bilirubina całkowita, Sód, Potas, Kreatynina, Glukoza, Lipidogram, TSH, Mocz ogólnie Testosteron, Estradiol, Prolaktyna, FH, FSH.

Podczas wizyty z ust Bartosza Grabskiego padło pytanie: ***Czy tranzycja nie jest próbą ucieczki przed traumatycznymi wydarzeniami z przeszłości?*** To pytanie w takiej lub innej formie zadawane było niejednokrotnie podczas całego okresu kwalifikacji do HIAPu. Dostałam również skrócone informacje o hormonalnym leczeniu feminizującym. Treść karty informacyjnej znajduje się [tutaj](./assets/HIAP/karta-informacyjna-o-hormonalnym-leczeniu-feminizujacym).

### Wizyta druga - 24 maja 2022 r.

Na kolejną wizytę przyszłam z kompletem badań, napisaną biografią psychoseksualną i wiedzą na temat tranzycji i jej skutkach: tych pozytywnych jak i negatywnych. Zgłosiłam, że lęk jest na tyle nasilony, że utrudnia codzienne funkcjonowanie. Wyraziłam prośbę o farmakoterapię lęku.

> Dostarcza napisaną biografię i wypełnioną skalę HBDS → do analizy następnym razem.
>
> Przeczytała książkę [Zdrowie osób transpłciowych, niebinarnych i różnorodnych płciowo oraz Interwencje hormonalne SOC7 WPATH] → nie ma pytań.
>
> W badaniach laboratoryjnych → zasadniczo bez zmian, oprócz podniesionego poziomu glukozy (nie ma jasności, czy nie jadła czegoś późno wieczorem) i podniesionej prolaktyny (podaje dużo stresu).
>
> Skargi na duży poziom lęku (wolno płynącego) i napięcia wewnątrzpsychicznego. Tematycznie głównie wątek bycia nieadekwatną, nieporadzenia sobie, wygłupienia się. Może go wywołać każda nowa sytuacja (to one najczęściej wywołują ocenę). Jest osobą perfekcjonistyczną, dużo wymagająca od siebie, bardzo krytyczna do siebie.
>
> Surowości i wymagania także do innych. Nastrój obojętny, dużo dystansowania się jako próba poradzenia sobie z dysforią płciową i wewnętrznym krytykiem. Bez myśli samobójczych i tendencji samobójczych. Bez anhedonii. Bez objawów i cech psychozy. Bez form zaburzenia myślenia. Afekt dostosowany. Sen zmienny.

*\*Proszę zwrócić uwagę na żeńskie formy gramatyczne.*

Na podstawie wywiadu została zastosowana farmakoterapia w postaci duloksetyny (dawka początkowa 30 mg, po tygodniu 60 mg) oraz pregabalina w bardzo niskiej dawce 50 mg przez 10 dni.

Leki z grupy SNRI "zaczynają działać" po ok. dwóch tygodniach. Napięcie i lęk były tak silne, że niejako zostałam zmuszona do  coming-outu do dyrygentki. Na tamtą chwilę była jedyną osobą z poza rodziny, której w jakimś stopniu ufałam.

Wracając do wizyty. Bałam się powiedzieć, że występują natrętne myśli dotyczące tranzycji, więc tego nie powiedziałam.

### Wizyta trzecia - 20 lipca 2022 r.

> Wszędzie wyoutowana jako Amelia i z tym dużo łatwiej.
>
> Mama sprowadziła bioenergoterapeutę, aby powiedział, czy jest trans.
>
> Okazuje się, że mówiła jeszcze w tym roku, aby “nie ważyła się wyjść na ulicę w [w rodzinnej miejscowości] stroju kobiecym”.
>
> Pomimo sytuacji z mamą i sytuacji na obecnym urlopie (zapraszanie [przez …], aby poszła do jacuzzi), które wyzwoliło dużą dysforię → znacznie lepiej, odkąd wprowadzono leki.
>
> Obecnie Dulsevia 60 mg 1–0–0 Pregabalina przez 10 dni i 2x doraźnie.
>
> Na lekach znaczną poprawa samopoczucia. Ustąpienie lęku, zamartwiania się poprawa nastroju, choć zdążają się kilkugodzinne obniżenia nastroju. Podaje, że zamartwianie się obejmowało także natrętne ruminacje dotyczące tranzycji, tj. tego czy się nie myli lub że może się pomylić. Obecnie one też ustąpiły, czuję się znacznie lepiej. Bez myśli samobójczych i tendencji samobójczych. Bez objawów i cech psychozy.
>
> Tolerancja leczenia bardzo dobra.
>
> **Stabilna tożsamość transpłciowa. Uporczywa dysforia. Ma pewność co do HIAP, pragnęła by pełnej feminizacji.**
>
> **Dostarcza zaświadczenie od mgr Baran dotyczące HIAP.**
>
> Początek pracy z biografią. Następnym razem kontynuacja. Trudne relacje rodzinne. Widzi ich związek z problemem lęku, nastroju, funkcjonowania osobowości. Nie widzi związku z dysforią/tożsamością (“inna para kaloszy”).

Równolegle do spotkań z Bartoszem Grabskim trwał proces opiniowania przez mgr Dorotę Baran. Aby uzyskać zaświadczenie o braku psychologicznych przeciwskazań do HIAP musiałam odbyć cztery wizyty: _badanie podmiotowe, analiza życiorysu, MMPI-2 oraz omówienie MMPI-2 i wystawienie zaświadczenia dot. braku przeciwskazań do HIAP._

Podczas wizyty przekazałam opis wyniku MMPI oraz zaświadczenie.

> Wynik badania Minnesockim Wielowymiarowym Inwentarzem Osobowości MMPI-2:
>
> Analiza skal kontrolnych kwestionariusza nie wskazuje na przypadkowość odpowiedzi ani skłonność do bezrefleksyjnego potwierdzania. Nie wskazuje również na obecność tendencji do symulacji objawów psychopatologicznych czy przedstawiania się w sposób wyidealizowany w kierunku lepszego przystosowania. Pacjentka udzielała odpowiedzi w sposób generalnie zrównoważony, jednocześnie należy zaznaczyć, iż wyniki wskazują, że doświadczane trudności postrzega subiektywnie jako mocno obciążające i ograniczające funkcjonowanie.
>
> Udzielone odpowiedzi wskazują, że Pacjentka nie przejawia silnego zainteresowania aktywnościami postrzeganymi jako stereotypowo męskie, może przejawiać zainteresowania artystyczne i estetyczne, skłonna jest angażować się w zajęcia postrzegane stereotypowo jako kobiece i czerpać z nich satysfakcję.
>
> Wyniki wskazują, że Pacjentka doświadcza wielu negatywnych uczuć i trudności w funkcjonowaniu, w obrazie dominują objawy o charakterze depresyjnym i lękowym. Zdolności radzenia sobie ze stresem i sytuacjami trudnymi są obniżone. Pacjentka może ujawniać tendencję do somatyzacji w obliczu sytuacji postrzeganych jako stresujące i trudne, jak również podejmować nieprzystosowawcze strategie radzenia sobie ze stresem. W obliczu trudności może poddawać się, nie przejawiać wysokiej motywacji do działania, nie wierzyć w możliwość zmiany swojej sytuacji na lepsze. Prawdopodobne jest, że odczuwane napięcie psychiczne ujawnia w postaci objawów somatycznych, może czuć się często zmęczona, pozbawiona energii, doświadczać subiektywnie odczuwanych trudności poznawczych oraz dolegliwości fizycznych w tym objawów ze strony układu trawiennego. Jest osobą zaabsorbowaną funkcjonowaniem ciała, może koncentrować się na doświadczanych dolegliwościach somatycznych. Jest zaabsorbowana stanem swojego zdrowia, obawia się o nie.
>
> Wyniki wskazują, że jest skoncentrowana na sobie, postrzega rzeczywistość w sposób negatywy, doświadcza wzmożonego napięcia i dyskomfortu psychicznego oraz stanów obniżenia nastroju. Charakteryzuje się obniżonym wglądem we własne funkcjonowanie psychiczne, własne potrzeby oraz motywy działań. Często czuje się przygnębiona, smutna, nieszczęśliwa i niezrozumiana, rzadko doświadcza pozytywnych emocji. Często zamartwia się, niepokoi, miewa trudności decyzyjne, doświadcza poczucia bezradności. Brak jej wiary w możliwości zmiany niesatysfakcjonującej sytuacji życiowej. Odczuwa lęk, niepokój, jest napięta i nerwowa, brak jej wiary w siebie. Jest podatna na rzeczywiste i wyobrażone zagrożenia, skłonna interpretować rzeczywistość jako zagrażającą. Przyszłość postrzega w sposób negatywny. Może czuć się przytłoczona codziennymi obowiązkami, ma poczucie, że nie radzi sobie z aktualną sytuacją życiową. Rzadko doświadcza emocji pozytywnych, poczucia radości i szczęścia.
>
> Wyniki wskazują na obecność trudności w obszarze funkcjonowania interpersonalnego. Wyniki wskazują, że Pacjentka doświadcza silnej potrzeby otrzymywania wyrazów uwagi i uczucia ze strony innych osób, może starać się zdobyć ja na różne zawoalowane, niejednoznaczne sposoby, a w momentach, gdy potrzeby te nie są zaspokojone może odczuwać złość i rozżalenie, przy czym uczucia te skłonna jest wypierać, nie wyraża ich w sposób otwarte. Osoby uzyskujące wyniki zbliżone do tych jakie uzyskała pacjentka często są krytyczne i wymagające wobec otoczenia, odczuwają wobec innych osób wiele negatywnych emocji, przy czym na ogół nie wyrażają ich wprost. Prawdopodobnie pacjentka łatwo rozwija w sobie przekonanie, że życie boleśnie ją doświadcza, ma poczucie bycia niezrozumianą, odczuwa brak troski ze strony otoczenia. Relacje jakie nawiązuje mają zwykle dość powierzchowny, niedojrzały charakter. Podkreślić należy, że Pacjentka prezentuje się jako osoba pozytywnie nastawiona względem otoczenia, ufna, jednak istnieje pewne prawdopodobieństwo, iż doświadcza wobec innych osób negatywnych emocji, które stara się wypierać. Jest wrażliwa na ocenę ze strony innych, krytyka łatwo ją rani. Wiele negatywnych odczuć jakich doświadcza skoncentrowanych jest najprawdopodobniej wokół osób bliskich, członków rodziny.

Pamiętam, że Bartosz byłby skłonny rozpocząć HIAP, ale poprosił o konsultację z endokrynologiem (proponował mi podróż do gdańska do prof. Rachonia, ale nie skorzystałam) oraz wizytę u reumatologa. W moim przypadku to były dodatkowe warunki, aby móc wdrożyć HIAP.

### Wizyta czwarta - 23.08.2022 r.

Pomiędzy wizytą trzecią i czwartą pojawiły się bardzo nasilone objawy depresyjne z powodu braku uzyskania HPAP na poprzedniej wizycie. Tak bardzo zależało mi na HIAP, że podczas wizyty stan psychiczny był biski wyrównania oraz przez kolejne dwa miesiące.

Podczas wizyty został kontynuowany wątek dotyczący przemocy. Jeszcze raz zostały udzielone informacje na temat HIAPu. Jest to wizyta, na której dostałam receptę na estradiol oraz octan cytoprotenu.

> Bardzo pragnie HIAP. Stabilna tożsamość kobieca. Uporczywa dysforia płciowa. Spełnione wytyczne WPATH i PTS dla HIAP.
>
> Przy Dulsevii 60 mg 1–0–0 znacznie lepiej. Stan psychiczny bliski wyrównania. Ujawniają się trudności relacyjne z mamą (prawdopodobnie wątki separacyjne).
>
> Rozpoczyna w dniu dzisiejszym psychoterapię…
>
> Wystawiono receptę na estradiol i antyandrogen (estrofem, androcur).

Na tej wizycie zakończyła się kwalifikacja do HIAPu, co nie oznacza, że temat tranzycji został zamknięty. To dopiero początek.

Pamiętam jak bardzo stresowałam się wykupieniem recepty. Lęk był uzasadniony, a lękiem była moja Mama, która, gdy dowiedziała się, że pacjentka wybrała receptę zamiast rozmowy trzasnęła drzwiami i wybiegła z ośrodka. Usłyszałam zarzuty, że to za szybko. Przedtem diagnostyka była rzetelna, wymagana była psychoterapia i test realnego życia.

Dałam sobie czas na ochłonięcie. Nie od razu wykupiłam receptę. W tamtym czasie był problem z dostępnością Androcuru, tak więc czy chciałam czy nie musiałam poczekać z rozpoczęciem HRT. 30 sierpnia zdobyłam Androcur, a dzień później wzięłam pierwszą 1/4 tabletki Estrofemu. Przez pierwszy miesiąc ukrywałam, że jestem na HRT. Zażywałam śladowe ilości estradiolu oraz zaleconą dawkę Androcuru 1/2 tabletki przez pierwszy tydzień, następnie 1/4 tabletki.

### Opinia psychologiczno-seksuologiczna

Równocześnie w okresie kwiecień-październik 2022 r. prowadzona była ocena psychologiczno-seksuologiczna u Doroty Baran. Diagnostyka zakończyła się wydaniem opinii psychologiczno-seksuologicznej. Cały proces opiniowania trwał osiem miesięcy. Zamiast przytaczać całą treść opinii omówię jej strukturę. Sama opinia niewiele wnosi poza wnioskami. W opinii zawarty jest wynik badania kwestionariuszowego MMPI-2 jako opis stanu psychicznego.

1.  Metryczka
2.  Czas trwania stabilnej tożsamości transpłciowej
3.  Plany związane z tranzycją
4.  Opis procesu opiniowania: wywiad psychologiczno-seksuologiczny, badanie kwestionariuszowe MMPI-2, sześciomiesięczna obserwacja, analiza życiorysu oraz psychoedukacja zgodna z zaleceniami PTSu
5.  Wykluczenie zaburzeń ze spektrum psychotycznego lub głębokich zaburzeń osobowościowych
6.  Kliniczne kryteria dysforii płciowej według DSM-V
7.  Funkcjonowanie zgodnie z odczuwaną rolą płciową
8.  Postawione rozpoznanie medyczne przez dr n. med. Bartosza Grabskiego
9.  Zmiany na HRT zgodne z tabelą zmian WPATH soc. 7
10.  Wpływ HRT na funkcjonowanie społeczne i stan zdrowia psychicznego
11.  Opis wyniku MMPI-2
12.  Wnioski:

> 1. Nie ma podstaw do stwierdzenia u pacjentki Amelii Kusiak głębokich zaburzeń psychicznych, których to obecność mogłaby się manifestować jako dysforia / niezgodność płciowa.
>
> 2. Pacjentka Amelia Kusiak jest zdolna do wyrażania świadomych decyzji jej dotyczących.
>
> 3. Zebrane dane wskazują na występowanie u pacjentki Amelii Kusiak niezgodności płciowej, przejawiającej się trwałym i nieodwracalnym kobiecym poczuciem płci.
>
> 4. Powyższe dane dają podstawę do rozpoznania u pacjentki Amelii Kusiak transseksualizmu (F 64.0 według ICD-10), dysforii płciowej (według DSM-5), niezgodności płciowej (według ICD-11).
>
> 5. Kontynuowanie procesu tranzycji medycznej oraz korekta płci metrykalnej korzystnie wpłynęłaby na funkcjonowanie społeczne i emocjonalne pacjentki Amelii Kusiak.
>
> 6. Z uwagi na współwystępujące do dysforii / niezgodności płciowej problemy emocjonalne wskazane jest, aby pacjentka Amelia Kusiak kontynuowała proces psychoterapii.

## Kontynuacja leczenia

Od października 2022 roku stan zdrowia psychicznego systematycznie pogarszał się. Z powrotem zawitały objawy depresyjno-lękowe. Próbą poradzenia sobie z nimi jest niepochamowany apetyt (zajadanie emocji). Na tą chwilę nie zdawałam sobie sprawy jaka trudna będzie to walka. Masa ciała systematycznie wzrastała. W ciągu ośmiu miesięcy przybrałam na masie 13 kg. Przed tranzycją moja masa ciała wynosiła 48 kg. W najgorszym momencie 61 kg. Pomimo mniej więcej stałej masy ciała wynoszącej 48 kg. ciągle przybywa mi tkanki tłuszczowej.

W grudniu wiedziałam, że będzie konieczność zmiany leków przeciwdepresyjnych, ale samo umówienie terminu na wizytę było bardzo trudne. Po jakiś dwóch tygodniach zebrałam w sobie siłę, aby tego dokonać. Musiałam dotrwać do 10 stycznia 2023 roku, kiedy to odbyła się kolejna wizyta z Bartoszem.

### 10 stycznia 2022 r.

W wywiadzie:

> Pierwsze dwa miesiące były bardzo dobre, dużo radości, zadowolenia z włączenia HIAP. Z wywiadu bez cech zespołu (hipo-)maniakalnego. Wywiad ujemny w kierunku epizodów/objawów maniakalnych i psychotycznych.
>
> Potem stopniowe pogarszanie się samopoczucia. Brak energii, brak motywacji, znaczne obniżenie napędu psycho-ruchowego, pojawienie się bólów brzucha, anhedonia, obniżenie nastroju, depresyjne cechy myślenia (oskarżenia że jest AMAB, poczucie winy za pogorszenie samopoczucia), przelotne myśli rezygnacyjne, ale bez bezpośrednich myśli samobójczych i bez tendencji samobójczych, zaburzenia snu (trudności z zaśnięciem, wybudzanie się w nocy, wczesne poranne budzenie się), ale rano brak energii by wstać z łóżka, zajada złe samopoczucie, przytyła (53 kg). Próbuje poradzić sobie ze studiami, ale bardzo jej trudno pisać pracę licencjacką. Kontynuowała Dulsevię 60 mg/dobę. Obecnie stan psychiczny zaczął się stopniowo poprawiać, ma wsparcie przyjaciółki.
>
> Pogorszenie rozumie w kontekście pracy w terapii, praca nad traumą → 6 lat prześladowania i znęcania się nad pacjentką przez chłopaków za inność/dziewczęcość.
>
> Mama zmieniła nastawienie, obecnie jest wspierająca.
>
> Rozpoznanie: F32.1 Epizod depresyjny — epizod depresji umiarkowany
>
> Zalecenia: Odstawić Dulsevię, ale przez kilka dni 30 mg/dobę. Potem Elicea 5 mg: 1–0–0 → po kilku dniach 10 mg rano, Pregabalina 50 mg 0–0–1 W razie konieczności SOR/IP

Ta wizyta była inna niż wszystkie pozostałe. Pierwszy raz rozpłakałam się. Wcześniej zakładałam maskę twardzielki. To co mnie pozytywnie zaskoczyło to to, że Bartosz wyszedł z za swojego biurka i usiadł bliżej mnie. Próbował dojść do przyczyny tak dużej zmiany stanu psychicznego. Podczas tej wizyty padły z jego ust takie słowa:

![](C:\Users\Windows10\Desktop\ami\jekyll\mine-site\assets\HIAP\czym-jest-psychoterapia-infografika.png)

Spójrzmy szerzej na tą infografikę. Na pierwszy rzut oka wygląda na jedną z wielu infografiki na temat psychoterapii. Ja widzę w niej jednak coś więcej. Samo oddziałowywanie terapeutyczne. Wskazane zostały cele i efekty terapii. Na tym wszystkim jednak się nie kończy. Dla mnie osobiście jest to drogowskaz. Podczas swojej terapii w nurcie integratywnym prowadzone są szeroko pojęte działania terapeutyczne, które nie zawsze odnoszą się do problemu. Te słowa przypominają mi dlaczego podjęłam terapię.

Podczas wizyty dostałam jeszcze prywatny/publiczny nr. tel. do Bartosza (publiczny ze względu na umieszczenie go w profilu USOS UJ). Po tygodniu miałam się skontaktować, aby ocenić tolerancję leczenia. Przed rozmową napisałam sobie notatkę:

<p style="text-aling:center">***</p>

**Zmiana leków Dulsevia na Elicea**

**Odstawianie Dulsevii**

Zmniejszenie dawki Dulsevia 30 mg przez 3 dni.

Po zmniejszeniu dawki Dulsevii 60 mg do 30 mg przez cały okres występowały objawy zespołu dyskontynuacji tj.: rozdrażnienie, zawroty głowy, nerwowość/złość (w tym na siebie). Ponadto po dwóch dniach od zmniejszenia dawki nastąpiło nasilenie bólu kręgosłupa.

Słaby sen pomimo Pregabaliny 50 mg.

**Włączanie Elicea**

Dawka początkowa 5 mg przez 2 dni. W kolejnych dniach kontynuacja Elicea w docelowej dawce 10 mg.

Przy dawce Elicea 5 mg objawy zespołu dyskontynuacji bez zmian.

Jeszcze większe nasilenie bólu kręgosłupa (ból w okolicach lędźwiowych promieniujący do pośladka, niemożliwość wyprostowania się). Pacjentka w pierwszym dniu wprowadzania Elicea zażyła Doreta (chlorowodorek tramadolu 37,5 mg + paracetamol 325 mg) 1 tabletka wieczorem. Wiedziała, że nie powinno się łączyć opiatów z lekami z grupy SSRI (zespół serotoninowy). Tłumaczy, że nie wytrzymała bólu fizycznie i psychicznie. Nie ma siły dłużej odczuwać bólu fizycznego i psychicznego. Wolała potencjalnie dostać objawów zespołu serotoninowego niż odczuwać ból. Z autopsji wie, jak wyglądają objawy zespołu serotoninowego.

Upatruje przewlekły ból jako jeden z czynników depresji. Marzy, aby ból kręgosłupa i całego ciała minął.

Polepszenie snu względem obniżonej dawki Dulsevia 30 mg.

Przy dawce Elicea 10 mg w pierwszym tygodniu subtelne polepszenie nastroju. Zmniejszenie objawów zespołu dyskontynuacji. Ponadto wystąpiło: wycofanie społeczne, brak koncentracji i spowolnione myślenie przez 3 dni, brak energii i napędu.

Od 22.01.2023 poprawa napędu, więcej energii, zmniejszenie objawów braku koncentracji, stopniowy powrót do społeczeństwa.

**Stan psychiczny**

22.01.2023 dokończyła tranzycję społeczną. Planowała wywołać “III Wojnę Światową w rodzinie ze strony Taty”. W monetach, kiedy nie mogła spać szykowała listowny comingout do rodziny. Comingoutu dokonała telefonicznie. Zebrała w sobie odwagę pomimo silnych obaw odrzucenia i braku akceptacji. W planach pod hasłem III Wojna Światowa kryła się chęć zemsty za wyrządzone cierpienie psychiczne w przeszłości przez rodzinę (Nigdy nie była tam akceptowana). Chciała dokonać comingoutu, aby skłócić rodzinę (to umieją robić najlepiej). Liczyła na zerwanie kontaktu. Nie spodziewała się jakiegokolwiek przejawu akceptacji.

Drugim powodem chęci dokonania comingoutu była chęć pomocy przyjaciółce. Pochodzi z tej samej miejscowości co rodzina w Bieszczadach. Chciała, aby przyjaciółka wybadała grunt (Łukowe to bardzo transfobiczna miejscowość). Przyjaciółka na tą chwilę nie chcę się outować. Pacjentka stara się wspierać swoją przyjaciółkę na ile czuję się na siłach. (Przyjaciółka ma bardzo niewspierającą rodzinę. Wmawiano jej przez 12 lat, że jest transwestytą. W pełni może żyć w zgodzie ze swoją tożsamością dopiero po wyjeździe za granicę).

**Ocena tolerancji leczenia**

Nie wystąpiły MS oraz TS.

Do oceny: tolerancja leczenia, anhedonia, afekt, _Bez objawów i cech psychozy._

**Inne konsultacje lekarskie**

**Wizyta u lekarza POZ**

Wydano skierowania:

-   USG brzucha i przestrzeni zaotrzewnowej, w tym wstępnej oceny gruczołu krokowego (termin 31.01.2023)
-   Skierowanie do poradni endokrynologicznej na CITO (prośba pacjentki, termin ustalony w dniu 24.01.2023)

**Konsultacja reumatologiczna 19.01.2023**

Na podstawie wywiadu i badania fizykalnego zdiagnozowano: łuszczycę paznokci oraz fibromialgie.

Zlecona diagnostyka w kierunku ZZSK (M61.1 Zapalenie stawów krzyżowo-biodrowych [sacroilitis] niesklasyfikowanych gdzie indziej).

Podejrzenie ax-Spa

**Zlecone badania:**

-   OB
-   CCP
-   RF
-   Morfologia krwi, z pełnym różnicowaniem granulocytów
-   CRP
-   CK
-   Keratynina
-   Kwas moczowy
-   RTG stawów krzyżowo-biodrowych

**Przyjmowane leki:**

-   Dulsevia 30 mg 1–0–0 przez 3 dni
-   Elicea 5 mg 1–0–0 przez 2 dni
-   Elicea 10 mg 1–0–0
-   Pregabalina 50 mg
-   Polprazol 20 mg 1–0–0
-   Olfen 1–0–0 do 19.01.2023 (łącznie)
-   Roticox 90 mg 0–0–1

Ponadto doraźnie Doreta (chlorowodorek tramadolu 37,5 mg + paracetamol 325 mg) 0–0–1 wraz z Elicea 1–0–0

<p style="text-aling:center">***</p>

Po kolejnym tygodniu po rozmowie z Bartoszem odbyła się kolejna rozmowa, w której prosiłam o awaryjną wizytę. Stwierdziłam, że sama ok. 10 min. rozmowa to zbyt krótki czas, aby poruszyć kwestię pojawiających się myśli samobójczych. Myśli te wręcz przerażały mnie. Nie miałam w ogóle motywacji do życia. Pragnęłam, aby zakończyć cierpienie. Byłam samym faktem myśli s. przerażona. Dochodziło do mnie, że mój stan zdrowia psychicznego jest zły, bardzo zły. Bałam się, że coś sobie zrobię. Nie mogłam wytrzymać tego cierpienia. Wobec siebie stosowałam fizyczną autoagresję, ale tak, aby nie wyrządzić sobie uszczerbku na zdrowiu.

### 13 lutego 2023 r.

W piątek 13 lutego 2023 r. odbyła się wizyta dla osób dotkniętych kryzysem psychicznym. Oprócz zwiększenia dawki escitalopramu do 15 mg dostałam skierowania do szpitala psychiatrycznego. Jedno skierowanie na oddział Dzienny Leczenia Zaburzeń i Emocji Szpitala Uniwersyteckiego w Krakowie oraz skierowanie na oddział zamknięty Szpitala im. Babińskiego w Krakowie, jako skierowanie awaryjne na wszelki wypadek — nie skorzystałam z niego. Kilka dni później zarejestrowałam się na oddział dzienny. Termin na rozmowę kwalifikacyjną na oddział dzienny został wyznaczony na 8 maja 2023 roku. Termin odległy, a mój stan zdrowia psychicznego był zły, jak już wspominałam. Dokumentacja medyczna mój stan zdrowia opisuje tak:

> Mała poprawa.
>
> Mała motywacja, obniżenie napędu psycho-ruchowego, unikanie. Ale również złość, bezsilność, ból. Wycofana. Gorzej funkcjonuje. Duży lęk.
>
> Strach przed pracą licencjacką.
>
> Kilka razy myśli samobójcze, ale bez tendencji samobójczych. Obecnie zaprzecza myślą samobójczym. Bez objawów i cech psychozy/bez urojeń, w tym urojeń depresyjnych.
>
> 2 dni temu odstawiła Pregabaline (50 mg/d), od tego czasu wybudza się w nocy.
>
> Wyżej wymienione emocje w kontekście uwolnionych emocji w i wątków, którymi nigdy się nie zajmowała (terapia, estradiol, realizacja marzenia, tj. tranzycji).
>
> Podaję takie wątki jak:
>
> - Wychowała się bez Taty.
>
> - Ból odrzucenia przez siostrę, która była zawsze bardzo bliska po coming-oucie jako osoba transpłciowa.
>
> - Brak zaufania do mamy.
>
> - Prześladowanie przez grupę rówieśniczą.
>
> Pozostaje w psychoterapii.
>
> Pacjentka współpracująca, deklaruje udanie się na oddział stacjonarny w razie pogorszenia. Zgadza się obecnie na oddział dzienny.
>
> Escitalopram 15 mg 1–0–0
>
> Pregabalina 75 mg 1–0–2
>
> Ponadto zwolnienie z zajęć akademickich do 28.02.2023 r.

Dawka 15 mg escitalopramu spowodowała, że myśli samobójcze nie powróciły. Nadal występowały myśli rezygnacyjne. Aby osiągnąć remisję objawów depresyjnych kluczem jest wyeliminowanie lęku. Leki z grupy SSRI powinny ograniczyć lęk, natomiast escitalopram niestety nie działa na mnie. Pregabalina z własnego doświadczenia wiem, że jest skuteczna, ale w wyższej dawce. Aby sobie poradzić z lękiem musiałam zwiększyć dawkę do 75 mg 2–0–2, a w przypadku ataku lęku do 3–0–0 (2–1–2). Taka dawka pregabaliny, czyli 300 mg jest drugim progiem w leczeniu zaburzeń lękowych uogólnionych. Kolejny próg to 450 mg. 375 mg wypada pomiędzy II a III progiem i jest dawką skuteczną. Starałam się jednak trzymać dawki 300 mg. Pregabalina na niektóre osoby może działać uzależniająco, a powyżej dawek rejestrowych (600 mg) może działać podobnie do substancji psychoaktywnych. Nie powiem kusiło mnie, aby wykorzystać tą wiedzę w praktyce, jednakże nie chciało mi się zdobywać recept. Było by to zbyt podejrzane.

Przy dawce 15 mg escitalopramu nastrój był zmienny z dominacją lęku. Nadal nie została uzyskana remisja. Dopiero dawka 20 mg z ustaloną przez siebie dawką okazała się skuteczna, dopóki nie nadeszły trudne wydarzenia.

### 4 kwietnia 2023 r.

Podczas wizyty 4 kwietnia 2023 roku Bartosz stan zdrowia psychicznego opisał tak:

> Bardzo zadowolona z tranzycji.
>
> Ale stan psychiczny zmienny. Dominuje jednak lęk obniżenie nastroju. Dużo autokrytycyzmu, obwiniania się i atakowania za wszystko, wyraźne rysy perfekcjonistyczne, miewa myśli rezygnacyjne, jednak bez bezpośrednich myśli samobójczych i bez tendencji samobójczych, bez form zaburzenia myślenia, afekt bz (podejrzewam, że bez zaburzeń — dostosowany), nie wypowiada urojeń, omamom przeczy.
>
> Dużo cierpienia.
>
> Kontynuuje psychoterapię indywidualną.
>
> Pomimo wyżej wymienionych objawów widzi poprawę po escitalopramie.
>
> Czasami przyjmuje do 4 tabletek pregabaliny (300 mg).
>
> Pregabalina 75 mg 2–0–2
>
> Escitalopram 20 mg 1–0–0
>
> Mirtor 7,5 mg 0–0–1/2 z tab. 15 mg.

Przy maksymalnej dawce escitalopramu nastrój, napęd psycho-ruchowy uległ znaczącej poprawie. Dopiero przy takiej dawce było możliwe prowadzenie psychoterapii. Wcześniej było to bardzo trudne.

Pomału zbliżał się termin wizyty kwalifikacyjnej na oddział dzienny. Pięć dni wcześniej pojawił się bardzo duży lęk. Uważałam, że skoro nastrój był bliski wyrównaniu nie kwalifikuje się na oddział. Wywołało to znaczny lęk. Objawy depresyjne wróciły, ale bez myśli rezygnacyjnych. 

Po dwóch tygodniach udało mi się wrócić do stanu sprzed-depresyjnego. Między czasie byłam na wizycie u dr. n. med. Artura Janusia. Chciałam się zająć zaburzeniami odżywiania, ale lekarz stwierdził, że _nie ma czasu się nimi zająć w wiejskich warunkach._ Wizyta odbyła się jeszcze przed epizodem depresyjnym. Lekarz zmienił mi leki na: fluoksetyne 20 mg zamiast escitalopramu oraz kwetiapine 50–75 mg za mirtazapine. Po wyjściu z dwutygodniowego epizodu depresyjnego postanowiłam wypróbować zaproponowane leczenie.

31 maja 2023 roku mam się pojawić na drugiej wizycie kwalifikacyjnej na oddziale dziennym. Mam nadzieję, że się dostanę. Wiele lat jestem w depresji i muszę wyjść na prostą.

Wrócę jeszcze do ostatniej wizyty u Bartosza.

> Ma Pani tranzycję, psychoterapię, farmakoterapię, a tak jakby to wszystko nie działało.

Tak! Tranzycja zmniejsza poziom dysforii płciowej/niezgodności płciowej. Natomiast jeśli depresja jest wywołana innymi czynnikami to leczeniem z wyboru jest farmakoterapia i/lub psychoterapia.

### 06 czerwca 2023 r.

Wywiad:

> Ok. 3 tygodni zmiana leczenia. Po kwalifikacji (1 spotkanie na ZEN) obawy, że może nie zostać przyjęta, pogorszenie, nasilenie objadania się jako regulacja emocji. Wizyta u innego psychiatry, zmiana leczenia:
>
> Fluoksetyna 20 mg: 1-0-0
> Pregabalina 75 mg: 2-0-2
> Mirtor 15 mg: 0-0-1/2
> Kwetiapina 50 mg: 0-0-1
>
> Na tym wyraźna poprawa samopoczucia.
>
> Kontynuuje psychoterapię ind. Przyjęcie na ZEN, termin przyjęcia koniec lipca.
> Kontynuuje HIAP u dr Trofimiuk.
>
> B. zadowolona z HIAP.
>
> Duża poprawa.
>
> Następnym razem pismo sąd w ramach wizyty receptowej.

Badanie przedmiotowe:

> Stan psychiczny, nastrój i napęd p-r bliskie wyrównania, jednak wciąż dużo napięcia wewnątrzpsychicznego. Także doświadcza "dużo bólu psychicznego" związanego z latami bullingu i prześladowań; w trakcie opracowywania w PT. Bez MS i TS. Nie wypowiada urojeń, omamom przeczy, bez formalnych zab. myślenia, afekt dost.

Jak widać stan psychiczny znacząco się poprawił. Powolne przymiarki do sądowego ustalenia płci. Wspomniałam o opinii do sądu pod koniec wizyty. Wiedziałam, że jeśli nie poproszę o ten dokument, będę odwlekała w czasie ten proces. Również chciałam mieć  całość dokumentacji, aby się uniezależnić tylko od jednego lekarza. Lękiem związanym z procesem zajęłam się podczas pobytu na ZEN. Tak trudne to doświadczenie było.

### 04 lipca 2023 r.

Przyszłam na tą wizytę w zasadzie tylko po opinię do sądu. Okazało się, że wizytę tą można przyrównać do wizyty na NFZ. Nie spodziewałam się wywiadu, a jednak się odbył.

> Czuje się zdecydowanie lepiej.
> Nastrój i napęd p-r w zasadniczo wyrównane.
> Mniej napięcia, obecnie głównie związane z sytuacjami i pojawia się w reakcji na wydażenia niż w sposób ciągły.
> Znaczna redukcja objadania się.
> Bez obj. i cech psychozy.
> Bez MS i TS.
>
> Zakończyła psychoterapię. B. zadowolona. Ma poczucie, że bardzo dużo udało się zrobić.
> To trudny moment (przywiązanie do terapeutki).
> Ma kontynuować p-terapię na ZEN (za 3 tyg.).
>
> Leczenie toleruje dobrze.
> Ma zaostrzenie RZS*, za tydzień konsultacja reumat., za 2 tyg. endo.
>
> Stabilna tożsamość i rola kobieca, stabilne dążenia tranzycyjne, pragnie sądowo uzgodnić płeć.

*\*w zasadzie do tej pory nie wiadomo co mi jest. Wykluczone RZS, podejżenie ZZSK, fibromialgia (stan na 09.01.2024 r.*

Opinia w zasadzie to kilka zdań: ilość wizyt, stałe odczuwanie dysforii, stabilna tożsamość kobieca.

