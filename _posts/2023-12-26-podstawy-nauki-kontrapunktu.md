---
layout: post
date: 2023-12-26 14:00
categories: muzyka, kontrapunkt
excerpt_separator: <!--more-->
---
Nauka kontrapunktu bez instrumentu to trudna sztuka wymagająca pokory. W dzisiejszych czasach mamy dostęp do papieru, nie jak w dawnych wiekach. To dlaczego polecam uczenia się kontrapunktu wraz z instrumentem. O tym dowiesz się z poniższego postu.

<!--more-->

Kontrapunkt w porównaniu do harmonii ma bardziej skomplikowane zasady. Łatwo popełnić równolegle kwarty czy kwinty. Te drugie to jeden z największych błędów jakie można popełnić. Puki pisze się się w gatunku I - nuta przeciw nucie, tych zasad jest stosunkowo mało. Ma się do dyspozycji dwie postacie akordu: postać zasadnicza oraz I przewrót (inaczej sekstowy). I nawet w najprostszym gatunku na samym początku nauki błędy są nieuniknione. W takim razie jak może pomóc instrument (najlepiej klawiszowy) w nauce kontrapunktu? Grając poszczególne wybrane dwa głosy widzimy interwały oraz je słyszymy. Nawiązując do wstępu. Kiedyś dostęp do papieru był ograniczony. Pisząc konstrukcje polifoniczną trzeba było nauczyć się na pamięć melodii cantus firmus wraz z całą konstrukcją. Nie wątpliwie miało to zalety. Ćwiczyło się kontrapunkt praktyczny, co było celem nauki.

Jako przygotowanie i uzupełnienie (nie)teoretyczne polecam dosyć kontrowersyjną serię na YouTubie *Kontrapunkt czasu zarazy.* Z tej serii można wiele wynieść. W prawdzie filmy przeznaczone są dla osób studenckich na akademii muzycznej, ale myślę, że każdy z nich coś wyniesie. Sama nie ukończyłam nawet drugiego stopnia szkoły muzycznej, ale jest tak prosty dostęp do wiedzy, że nauka to tylko kwestia motywacji. Podręczniki są dostępne w pdf na docer.

Nie proponuję czytania traktatów muzycznych, tak jak to jest prezentowane w filmach. Sam autor wspomina, że w taki sposób nie da się nauczyć kontrapunktu. Sama się pod tym podpisuje. Najlepsza nauka to nauka w praktyce.

Do nauki kontrapunktu polecam podrecznik: Jan Galwas, Kontrapunkt. Podstawowe zasady. Nie zawiera on aż tak wiele analiz, do których można dojść przez praktykę.

## Przykład kontrapunktu czterogłosowego - Gatunek I ścisły

Mając podstawowe wiadomości możemy przeskoczyć naukę kontrapunktu od razu w konstrukcje czterogłosową. Jest to najcześciej stosowana faktura polifoniczny przeznaczona do wykonywania przez chór, ale jak najbardziej może być wykorzystywana do komponowania/opracowywania dzieła muzycznego na instrument/ty.

Oto reguły:

- Pierwszy akord pełny
- Stosujemy tylko akord zasadniczy oraz w pierwszym przewrócie
- Można krzyżować głosy w głosach górnych
- Ukryte oktawy i Kwinty są dopuszczalne między głosami środkowymi oraz pomiędzy głosem środkowym a skrajnym
- Ukryte kwinty, w których górny głos porusza się krokiem sekundowym, są zawsze dopuszczone
- W skrajnych głosach należy unikać przejścia w ruchem prostym na oktawę i kwintę

Jak można zauważyć w gatunku I nie mamy do dyspozycji wszystkich możliwych akordów, a brzmienie jest konsonansowe. Zasady są proste i aby od razu napisać prawidłowo kontrapunkt, należało by te zasady traktować jako check lista zanim się napisze nuty. Też warto myśleć do przodu, gdyż np. kadencję są bardzo charakterystycznymi momentami.

Kontrapunktu można się uczyć bez dobrej znajomości harmonii, jednakże kontrapunkt oddziałuje w obie strony wertykalnie i horyzontalnie. Podstawowe pojęcie o akordach jednak jest konieczne. Proponuję podpisanie sobie funkcji harmonicznych, którymi będziemy kierować się przy tworzeniu kontrapunktu, a następnie zagrać, aby sprawdzić czy nasze akordy brzmią dobrze z naszym cantus firmus. Po napisaniu kontrapunktu warto sprawdzić jak on brzmi, gdyż to jest najważniejsze. 
